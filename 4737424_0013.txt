De locis quibusdam, qui in Ciceronis de oratore
libris leguntur, disputatio.

Quum ante hos tres annos discipulis primae classi ad-
scriptis Ciceronis de oratore libros exponerem, ea editione uti
solebam, quae cura Pideriffi, doctissimi viri, Lipsiae prodiit,
cujus doctrina quantopere adjutus sim, grato animo memini.
Itaque adversus eum cum nonnulla disputaturus sim, non id
agere videri velim, ut de laud‘e viri de interpretando illo Cice-
ronis vel primario opere optime meriti detraham, immo gratias
non agendi⁴ solum sed referendi occasionem oblatam gavisus
sum, quippe qui optimi cujusque plurimum interesse scirem
non ut ipse nunquam errasse videretur, sed ut verum· quod
esset erueretur. Sunt autem hi fere loci, quos aliter atque
a Pideritio factum est, explicandos esse arbitror.

I, 2. ξ 7. Quis enim est, qui, si clarorum hominum
scientiam rerum gestarum vel utilitate vel magnitudine metiri
velit, non anteponat oratori imperatorem? — Cicero, ut primum
totum sententiarum connexum exponam, hoc loco quaerit, qui
factum sit, ut plures in omnibus artibus quam in dicendo ad-
mirabiles existerent. Namque ita profect0‚ inquit, res se habet,
siquidem in quoque genere non modo mediocrium sed maxi-
marum artium multi excellentes fuerunt3 maximarum dico, quis
'enim oratori imperatorem praestare non videt? Quis autem ex
una civitate Romana praeclaros imperatores innumerabiles
oratores excellentes vix paucos proferri posse ignorat? Atque
haec omnia plana sunt et bene inter se cohaerent3 difficultatem
afferunt verba interposita „si clarorum hominum scientiam
rerum gestarum vel utilitate vel magnitudine metiri velit“

1

