3

causarum illarum, quas Crassus commemorat, id commune
est, quod in utraque causa patronus ejus, qui in jus vocavit,
lege agendo petebat, quae postulare per legem non licebat,
patronus ejus autem, qui in jus vocatus erat, non magis quam
ille juris peritus, stultitiam adversarii in jure reprehendit utque
legitima ille peteret a praetore contendit, cum si ita ut ille
voluit secum agi passus esset stultitiamque adversarii in judicio
in suum usum convertisset, adversarium litem perdere necesse
esset. Hypsaeus orator enim, pupilli causam adversus tutorem
agens, cum lex'in XII tabulis actionem adversus tutorem in
duplum decerneret, plus duplo lege agendo petebat. Quod
si impetrasset, ut res ita concepta in judicium deduceretur,
causa caderet. Cn. Octavius autem, qui pro tutore dixit,
errare adversarium intelligebat, uti errore ejus nesciebat.
Namque eum, plus secum agi quam quod per legem licebat si
passus esset reque ita in judicium deducta pluris petitionem
judici probasset, haud dubie victurus fuerit, a praetore con-
tendit, ne plus adversarius peteret, quam lex permitteret„ Quo
facto temere perdidit commodum, cujus opportunitatem adver-
sarii stultitia attulerat. simillima est altera causa. Creditor
quidam pecuniam creditam per litem exegit, cujus pecuniae
non totius sed partis dies venerat, neque tamen addidit quod
addere debebat „cujus pecuniae dies fuisset‘e Quae verba si
in jure addidisset, periculum non erat, ne, quia petivisset pe·-
cuniam antequam coepta esset deberi, in judicio eausa caderet,
neve iterum lege agenti obstaret exceptio, quod ea res iu ju-
dicium ante venisset. Patronus autem ejus, unde petebatur,
cum verba illa praescriptionem esse pro actore i. e. petitoris
causa comparata esse, non intellegeret, sed exceptionem pro
reo esse falso putaret, summo clientis sui damno ut adderentur
illa verba in legis actione a praetore contendit, itaque ultro
petitorem a periculo defendit, ne, iterum cum peteret, excep-
tione excluderetur, quod ea res in judicium ante venisset.
Stultitia oratorum igitur non in eo posita erat, quod non stae-
tim, ut ait Pideritius, protulerunt, quod proferre debebant, sed
in eo quod statim in jure apud praetorem protulerunt, quod
in judicio judici probare debebant.

Ι. 39. ξ 17 7. Quid quod item in centumvirali judicio

certatum esse accepimus qui Romam in exilium venisset, cui
l*

